<html>
<body>
<p><b>I</b></p>
<p>Dulce solum natalis patrie, </p>
<p>domus ioci, thalamus gracie, </p>
<p>vos relinquam aut cras aut hodie, </p>
<p>periturus amoris rabie. </p>
<p><b>II</b></p>
<p>Vale tellus, valete socii, </p>
<p>quos benigno favore colui, </p>
<p>et me nostri consortem studii </p>
<p>deplangite, qui vobis perii! </p>
<p><b>III</b></p>
<p>Quot sunt flores in Yblis vallibus </p>
<p>et quot Todna vestitur frondibus </p>
<p>et quot natant pisces equoribus, </p>
<p>tot habundat amor doloribus. </p>
<p><b>IV</b></p>
<p>Igne novo Veneris saucia </p>
<p>mens, que prius non novit talia. </p>
<p>Ut testantur vera proverbia: </p>
<p>‘ ubi amor, ibi miseria ’. </p>
</html>
</body>
