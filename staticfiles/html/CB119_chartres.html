<html>
<body>
<p><b>I</b></p>
<p>Dulce solum natalis patrie, </p>
<p>domus joci, talamus gratie, </p>
<p>vos relinquam aut cras aut hodie, </p>
<p>periturus amoris rabie. </p>
<p>Exul... </p>
<p><b>II</b></p>
<p>Vale tellus, valete socii, </p>
<p>quos benigno favore colui, </p>
<p>et me dulcem consortem studii </p>
<p>deplangite, qui vobis perii! </p>
<p>Igne... </p>
<p><b>III</b></p>
<p>Igne novo Veneris saucia </p>
<p>mens, que prius non novit talia. </p>
<p>Testantur vera proverbia: </p>
<p>‘ubi amor, ibi miseria.’ </p>
<p>Gravis... </p>
<p><b>IV</b></p>
<p>Quot  sunt apes in Yble vallibus, </p>
<p>quot Dodona vestitur frondibus </p>
<p>aut quot pisces natant equoribus, </p>
<p>tot habundat amor doloribus. </p>
</html>
</body>
