<html>
<body>
<p><b>Item aliud</b></p>
<p><b>I</b></p>
<p>Terra iam pandit gremium vernali lenitate, </p>
<p>quod gelu triste clauserat brumali feritate. </p>
<p>Dulci venit strepitu favonius cum vere, </p>
<p>sevum spirans boreas nos  cessat commovere. </p>
<p>Tam grata rerum novitas que  patitur silere? </p>
<p><b>II</b></p>
<p>Nunc ergo canunt iuvenes, </p>
<p>nunc cantum promunt volucres </p>
<p>modo ferro durior est, quem non mollit Venus, </p>
<p>et saxo frigidior, qui non est igne plenus. </p>
<p>Pellantur   nubes animi, dum aer est serenus! </p>
<p><b>III</b></p>
<p>Ecce, iam vernant omnia fructu redivivo! </p>
<p>Pulso per temperiem tam frigore nocivo, </p>
<p>tellus feta sui partus grande decus flores </p>
<p>gygnit odoriferos nec non multos colores. </p>
<p>Catonis visis talibus inmutarentur   mores! </p>
<p><b>IV</b></p>
<p>Fronde nemus induitur, iam canit phylomena, </p>
<p>cum variis coloribus iam prata sunt amena. </p>
<p>Spaciari dulce est per loca nemorosa, </p>
<p>dulcius est carpere iam lilium cum rosa, </p>
<p>dulcissimum est ludere cum virgine formosa. </p>
<p><b>V</b></p>
<p>Verum cum mentes talia </p>
<p>recensent   oblectamina </p>
<p>sencio, quod anxia </p>
<p>fiunt mea precordia: </p>
<p>si friget, in qua ardeo, nec michi vult calere, </p>
<p>quid tunc cantus  voluchrum   michi queunt valere, </p>
<p>quid tunc veris preconia? Iam hyemps erit vere. </p>
<p><b>VI</b></p>
<p>Nu suͤln wir alle froͧde han, </p>
<p>die zit mit sange wol began! </p>
<p>Wir sehen bluͦmen stan, </p>
<p>diu heide ist wunnechlich    getan. </p>
<p>Tanzen, reien, springen wir mit froͤude und oͧch mit schalle! </p>
<p>Daz zimet guͦten chinden als iz sol; nu chinphen mit dem balle! </p>
<p>Min vrowe ist ganzer tugende vol; ih weiz, wiez iu gevalle. </p>
</html>
</body>
