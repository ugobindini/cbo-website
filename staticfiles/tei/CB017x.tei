<TEI>
  <teiHeader />
  <text>
    <body>
      <div type="poem">
        <lg type="strophe" n="I">
          <l n="1">Diu mukke mu&#870;z sich sere mu&#868;n,</l>
          <l n="2">wil si den ohsen uber lu&#868;n.</l>
        </lg>
        <lg type="strophe" n="II">
          <l n="1">Gienge ein hunt des tages tausent stunt</l>
          <l n="2">ze chirchen er ist doch ein hunt.</l>
        </lg>
        <lg type="strophe" n="III">
          <l n="1">Manich hunt wol gebaret</l>
          <l n="2">der doch der leute varet.</l>
        </lg>
        <lg type="strophe" n="IV">
          <l n="1">Ez dunchet mich ein tumber sin,</l>
          <l n="2">Swer waent den oven ubergin.</l>
        </lg>
        <lg type="strophe" n="V">
          <l n="1">Swa ich waiz den wolves zant,</l>
          <l n="2">da wil ich hu&#868;ten meiner hant,</l>
        </lg>
        <lg type="strophe" n="VI">
          <l n="1">daz er mich niht verwunde,</l>
          <l n="2">sein beizzen swirt von grunde.</l>
        </lg>
        <lg type="strophe" n="VII">
          <l n="1">Der lewe sol auch nimmer lagen,</l>
          <l n="2">wellent in di hasen iagen.</l>
        </lg>
        <lg type="strophe" n="VIII">
          <l n="1">Diu fliug ist, wirt der sumer heiz,</l>
          <l n="2">der chu&#868;nste vogel, den ich waiz.</l>
        </lg>
        <lg type="strophe" n="IX">
          <l n="1">Der bremen hohgezit zergat,</l>
          <l n="2">so der augest ende hat.</l>
        </lg>
        <lg type="strophe" n="X">
          <l n="1">Die cheuern uliegen unverdaht,</l>
          <l n="2">des vallet maniger in ein paht.</l>
        </lg>
        <lg type="strophe" n="XI">
          <l n="1">Die fro&#868;sche tu&#870;nt in selben schaden,</l>
          <l n="2">wellent si den storchen ze hu&#870;se laden.</l>
        </lg>
        <lg type="strophe" n="XII">
          <l n="1">Di wisen chunnen wol verstan,</l>
          <l n="2">waz ich tore gesprochen han.</l>
        </lg>
        <lg type="strophe" n="XIII">
          <l n="1">Der lewe fu&#868;rhtet des mannes niht,</l>
          <l n="2">wan ob er in ho&#868;ret und niht siht.</l>
        </lg>
        <lg type="strophe" n="XIV">
          <l n="1">Der cheuer sich selb betriuget,</l>
          <l n="2">swenn er ze hohe fliuget.</l>
        </lg>
        <lg type="strophe" n="XV">
          <l n="1">Diu nahtigal diche mu&#868;t,</l>
          <l n="2">swenn ein esel oder ein ohse lu&#868;t.</l>
        </lg>
        <lg type="strophe" n="XVI">
          <l n="1">Der hunt hat leder urezzen,</l>
          <l n="2">so man dienstes wil vergezzen.</l>
        </lg>
        <lg type="strophe" n="XVII">
          <l n="1">Der hofwart und der wind,</l>
          <l n="2">selten gu&#870;te friunde sind.</l>
        </lg>
        <lg type="strophe" n="XVIII">
          <l n="1">Swer schalchait lernt in der iugent,</l>
          <l n="2">der hat vil selten staete tugent.</l>
        </lg>
        <lg type="strophe" n="XIX">
          <l n="1">Man siht vil selten richez hu&#870;s,</l>
          <l n="2">ane dieb und ane mu&#870;s.</l>
        </lg>
        <lg type="strophe" n="XX">
          <l n="1">Von reht iz auf in selben gat,</l>
          <l n="2">swer dem andern geit valschen rat.</l>
        </lg>
        <lg type="strophe" n="XXI">
          <l n="1">Der esel und di nahtigal</l>
          <l n="2">singent ungelichen schal.</l>
        </lg>
        <lg type="strophe" n="XXII">
          <l n="1">Swa man den esel chro&#868;net</l>
          <l n="2">da ist daz land geho&#868;net.</l>
        </lg>
        <lg type="strophe" n="XXIII">
          <l n="1">Minne, schatz, groz gewin</l>
          <l n="2">vercherent gu&#870;tes mannes sin.</l>
        </lg>
        <lg type="strophe" n="XXIV">
          <l n="1">Man minnet nu schatz mere</l>
          <l n="2">danne got, lyb, sel und ere.</l>
        </lg>
        <lg type="strophe" n="XXV">
          <l n="1">So staete friundin nieman hat,</l>
          <l n="2">er fu&#868;rchte doch ir missetat.</l>
        </lg>
        <lg type="strophe" n="XXVI">
          <l n="1">Vremede scheidet herzelieb,</l>
          <l n="2">stat machet manigen dieb.</l>
        </lg>
        <lg type="strophe" n="XXVII">
          <l n="1">Swer lieb hat, der wirt selten vrei</l>
          <l n="2">vor sorgen, daz ez unstaete sei.</l>
        </lg>
        <lg type="strophe" n="XXVIII">
          <l n="1">Herzelieb hat manich man,</l>
          <l n="2">der doch gar verniugeret dran.</l>
        </lg>
      </div>
    </body>
  </text>
</TEI>