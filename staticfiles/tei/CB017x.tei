<TEI>
  <teiHeader />
  <text>
    <body>
      <div type="poem" met="4/4" rhyme="a/a">
        <lg type="strophe" n="I" met="4/4" rhyme="a/a">
          <l n="1" met="4" rhyme="a">Diu mukke mu&#870;z sich sere mu&#868;n,</l>
          <l n="2" met="4" rhyme="a">wil si den ohsen uber lu&#868;n.</l>
        </lg>
        <lg type="strophe" n="II" met="4/4" rhyme="a/a">
          <l n="1" met="4" rhyme="a">Gienge ein hunt des tages tausent stunt</l>
          <l n="2" met="4" rhyme="a">ze chirchen er ist doch ein hunt.</l>
        </lg>
        <lg type="strophe" n="III" met="4/4" rhyme="a/a">
          <l n="1" met="4" rhyme="a">Manich hunt wol gebaret</l>
          <l n="2" met="4" rhyme="a">der doch der leute varet.</l>
        </lg>
        <lg type="strophe" n="IV" met="4/4" rhyme="a/a">
          <l n="1" met="4" rhyme="a">Ez dunchet mich ein tumber sin,</l>
          <l n="2" met="4" rhyme="a">Swer waent den oven ubergin.</l>
        </lg>
        <lg type="strophe" n="V" met="4/4" rhyme="a/a">
          <l n="1" met="4" rhyme="a">Swa ich waiz den wolves zant,</l>
          <l n="2" met="4" rhyme="a">da wil ich hu&#868;ten meiner hant,</l>
        </lg>
        <lg type="strophe" n="VI" met="4/4" rhyme="a/a">
          <l n="1" met="4" rhyme="a">daz er mich niht verwunde,</l>
          <l n="2" met="4" rhyme="a">sein beizzen swirt von grunde.</l>
        </lg>
        <lg type="strophe" n="VII" met="4/4" rhyme="a/a">
          <l n="1" met="4" rhyme="a">Der lewe sol auch nimmer lagen,</l>
          <l n="2" met="4" rhyme="a">wellent in di hasen iagen.</l>
        </lg>
        <lg type="strophe" n="VIII" met="4/4" rhyme="a/a">
          <l n="1" met="4" rhyme="a">Diu fliug ist, wirt der sumer heiz,</l>
          <l n="2" met="4" rhyme="a">der chu&#868;nste vogel, den ich waiz.</l>
        </lg>
        <lg type="strophe" n="IX" met="4/4" rhyme="a/a">
          <l n="1" met="4" rhyme="a">Der bremen hohgezit zergat,</l>
          <l n="2" met="4" rhyme="a">so der augest ende hat.</l>
        </lg>
        <lg type="strophe" n="X" met="4/4" rhyme="a/a">
          <l n="1" met="4" rhyme="a">Die cheuern uliegen unverdaht,</l>
          <l n="2" met="4" rhyme="a">des vallet maniger in ein paht.</l>
        </lg>
        <lg type="strophe" n="XI" met="4/4" rhyme="a/a">
          <l n="1" met="4" rhyme="a">Die fro&#868;sche tu&#870;nt in selben schaden,</l>
          <l n="2" met="4" rhyme="a">wellent si den storchen ze hu&#870;se laden.</l>
        </lg>
        <lg type="strophe" n="XII" met="4/4" rhyme="a/a">
          <l n="1" met="4" rhyme="a">Di wisen chunnen wol verstan,</l>
          <l n="2" met="4" rhyme="a">waz ich tore gesprochen han.</l>
        </lg>
        <lg type="strophe" n="XIII" met="4/4" rhyme="a/a">
          <l n="1" met="4" rhyme="a">Der lewe fu&#868;rhtet des mannes niht,</l>
          <l n="2" met="4" rhyme="a">wan ob er in ho&#868;ret und niht siht.</l>
        </lg>
        <lg type="strophe" n="XIV" met="4/4" rhyme="a/a">
          <l n="1" met="4" rhyme="a">Der cheuer sich selb betriuget,</l>
          <l n="2" met="4" rhyme="a">swenn er ze hohe fliuget.</l>
        </lg>
        <lg type="strophe" n="XV" met="4/4" rhyme="a/a">
          <l n="1" met="4" rhyme="a">Diu nahtigal diche mu&#868;t,</l>
          <l n="2" met="4" rhyme="a">swenn ein esel oder ein ohse lu&#868;t.</l>
        </lg>
        <lg type="strophe" n="XVI" met="4/4" rhyme="a/a">
          <l n="1" met="4" rhyme="a">Der hunt hat leder urezzen,</l>
          <l n="2" met="4" rhyme="a">so man dienstes wil vergezzen.</l>
        </lg>
        <lg type="strophe" n="XVII" met="4/4" rhyme="a/a">
          <l n="1" met="4" rhyme="a">Der hofwart und der wind,</l>
          <l n="2" met="4" rhyme="a">selten gu&#870;te friunde sind.</l>
        </lg>
        <lg type="strophe" n="XVIII" met="4/4" rhyme="a/a">
          <l n="1" met="4" rhyme="a">Swer schalchait lernt in der iugent,</l>
          <l n="2" met="4" rhyme="a">der hat vil selten staete tugent.</l>
        </lg>
        <lg type="strophe" n="XIX" met="4/4" rhyme="a/a">
          <l n="1" met="4" rhyme="a">Man siht vil selten richez hu&#870;s,</l>
          <l n="2" met="4" rhyme="a">ane dieb und ane mu&#870;s.</l>
        </lg>
        <lg type="strophe" n="XX" met="4/4" rhyme="a/a">
          <l n="1" met="4" rhyme="a">Von reht iz auf in selben gat,</l>
          <l n="2" met="4" rhyme="a">swer dem andern geit valschen rat.</l>
        </lg>
        <lg type="strophe" n="XXI" met="4/4" rhyme="a/a">
          <l n="1" met="4" rhyme="a">Der esel und di nahtigal</l>
          <l n="2" met="4" rhyme="a">singent ungelichen schal.</l>
        </lg>
        <lg type="strophe" n="XXII" met="4/4" rhyme="a/a">
          <l n="1" met="4" rhyme="a">Swa man den esel chro&#868;net</l>
          <l n="2" met="4" rhyme="a">da ist daz land geho&#868;net.</l>
        </lg>
        <lg type="strophe" n="XXIII" met="4/4" rhyme="a/a">
          <l n="1" met="4" rhyme="a">Minne, schatz, groz gewin</l>
          <l n="2" met="4" rhyme="a">vercherent gu&#870;tes mannes sin.</l>
        </lg>
        <lg type="strophe" n="XXIV" met="4/4" rhyme="a/a">
          <l n="1" met="4" rhyme="a">Man minnet nu schatz mere</l>
          <l n="2" met="4" rhyme="a">danne got, lyb, sel und ere.</l>
        </lg>
        <lg type="strophe" n="XXV" met="4/4" rhyme="a/a">
          <l n="1" met="4" rhyme="a">So staete friundin nieman hat,</l>
          <l n="2" met="4" rhyme="a">er fu&#868;rchte doch ir missetat.</l>
        </lg>
        <lg type="strophe" n="XXVI" met="4/4" rhyme="a/a">
          <l n="1" met="4" rhyme="a">Vremede scheidet herzelieb,</l>
          <l n="2" met="4" rhyme="a">stat machet manigen dieb.</l>
        </lg>
        <lg type="strophe" n="XXVII" met="4/4" rhyme="a/a">
          <l n="1" met="4" rhyme="a">Swer lieb hat, der wirt selten vrei</l>
          <l n="2" met="4" rhyme="a">vor sorgen, daz ez unstaete sei.</l>
        </lg>
        <lg type="strophe" n="XXVIII" met="4/4" rhyme="a/a">
          <l n="1" met="4" rhyme="a">Herzelieb hat manich man,</l>
          <l n="2" met="4" rhyme="a">der doch gar verniugeret dran.</l>
        </lg>
      </div>
    </body>
  </text>
</TEI>