<TEI>
  <teiHeader />
  <text>
    <body>
      <div type="sequence">
        <lg type="versicle" n="I" met="8p/8p/7pp" rhyme="a/a/b">
          <l n="1" met="4p+4p" rhyme="a+a">Hac in die laudes pie</l>
          <l n="2">celi iungant armonie</l>
          <l n="3">plausus et tripudia<pc>&#183;</pc></l>
        </lg>
        <lg type="versicle" n="II" met="8p/8p/7pp" rhyme="c/c/b">
          <l n="1">Qua conscendit ad divina</l>
          <l n="2">Christi sponsa Katherina</l>
          <l n="3">sublimi victoria</l>
        </lg>
        <lg type="versicle" n="III" met="8p/8p/7pp" rhyme="a/a/b">
          <l n="1">Virgo dolens christianos</l>
          <l n="2">a profanis ut profanos</l>
          <l n="3">subici martyrio<pc>&#183;</pc></l>
        </lg>
        <lg type="versicle" n="IV" met="8p/8p/7pp" rhyme="c/c/b">
          <l n="1">Christum palam confitetur</l>
          <l n="2">neque super hoc veretur</l>
          <l n="3">obponi Maxencio</l>
        </lg>
        <lg type="versicle" n="V" met="8p/8p/7pp" rhyme="a/a/b">
          <l n="1">Cuius victus documentis</l>
          <l n="2">et conclusus argumentis</l>
          <l n="3">querit adiutoria<pc>&#183;</pc></l>
        </lg>
        <lg type="versicle" n="VI" met="8p/8p/7pp" rhyme="c/c/b">
          <l n="1">Grecos querit oratores</l>
          <l n="2">et in Grecis meliores</l>
          <l n="3">hic surgunt litigia</l>
        </lg>
        <lg type="versicle" n="VII" met="8p/8p/7pp" rhyme="a/a/b">
          <l n="1">Ad certamen accersitur</l>
          <l n="2" met="4p+4p" rhyme="a+a">locus datur disputatur</l>
          <l n="3">subcumbit rethorica<pc>&#183;</pc></l>
        </lg>
        <lg type="versicle" n="VIII" met="8p/8p/7pp" rhyme="c/c/b">
          <l n="1">Virgo gaudet rex inflatur</l>
          <l n="2">credit et martirizatur</l>
          <l n="3">turba phylosophyca</l>
        </lg>
        <lg type="versicle" n="IX" met="8p/7pp/8p/7pp" rhyme="a/b/?/b">
          <l n="1">Virgo decus puellare</l>
          <l n="2">virgo proles regia</l>
          <l n="3">formae comprovincialies</l>
          <l n="4">vincens elegancia</l>
        </lg>
        <lg type="versicle" n="X" met="8p/7pp/8p/7pp" rhyme="?/b/?/b">
          <l n="1">Tua stet in dicione</l>
          <l n="2">res imperatoria</l>
          <l n="3">tantum deis non detractes</l>
          <l n="4">dare sacrificia</l>
        </lg>
        <lg type="versicle" n="XI" met="8p/7pp/8p/7pp" rhyme="?/b/?/b">
          <l n="1">Ad hec virgo dic Maxenti</l>
          <l n="2">quid dixisti bestia</l>
          <l n="3">nescit verus declinari</l>
          <l n="4">deus per pluralia<pc>&#183;</pc></l>
        </lg>
        <lg type="versicle" n="XII" met="8p/7pp/8p/7pp" rhyme="?/b/?/b">
          <l n="1">Unde si diis plura tuis</l>
          <l n="2">das articularia</l>
          <l n="3">miser a divinitate</l>
          <l n="4">transis ad demonia</l>
        </lg>
        <lg type="versicle" n="XIII" met="8p/8p/7pp" rhyme="a/a/b">
          <l n="1">Resipisce resipisce</l>
          <l n="2">veritatis viam disce</l>
          <l n="3">Christo te concilia</l>
        </lg>
        <lg type="versicle" n="XIV" met="8p/8p/7pp" rhyme="c/c/b">
          <l n="1">Cecus ceca veneraris</l>
          <l n="2">falsus falsa deprecaris</l>
          <l n="3">similis similia</l>
        </lg>
        <lg type="versicle" n="XV" met="8p/8p/7pp" rhyme="a/a/b">
          <l n="1">Rex ad ista pertubatur</l>
          <l n="2">furit frendet stomachatur</l>
          <l n="3">latrat exit hominem</l>
        </lg>
        <lg type="versicle" n="XVI" met="8p/8p/7pp" rhyme="a/a/b">
          <l n="1">Rota fieri mandatur</l>
          <l n="2">paganorum dum rotatur</l>
          <l n="3">sternit multitudinem</l>
        </lg>
        <lg type="versicle" n="XVII" met="8p/8p/7pp" rhyme="a/a/b">
          <l n="1">Hinc hinc maga rapiatur</l>
          <l n="2">hinc venefica trahatur</l>
          <l n="3">ad squalorem carceris</l>
        </lg>
        <lg type="versicle" n="XVIII" met="8p/8p/7pp" rhyme="c/c/b">
          <l n="1">Assunt mox apparitores</l>
          <l n="2">mox laniste mox tortores</l>
          <l n="3">iussa complent sceleris</l>
        </lg>
        <lg type="versicle" n="XIX" met="8p/8p/7pp" rhyme="a/a/b">
          <l n="1">Virgo constans decollatur</l>
          <l n="2">pro cruore derivatur</l>
          <l n="3">lac ab eius corpore</l>
        </lg>
        <lg type="versicle" n="XX" met="8p/8p/7pp" rhyme="c/c/b">
          <l n="1">Sponsa sponso sit unitur</l>
          <l n="2">corpus Syria sepelitur</l>
          <l n="3">angelorum opere</l>
        </lg>
        <lg type="versicle" n="XXI" met="8p/7pp" rhyme="?/b">
          <l n="1">Tibi Christe sit perhennis</l>
          <l n="2">decus et imperium</l>
        </lg>
        <lg type="versicle" n="XXII" met="8p/7pp" rhyme="?/b">
          <l n="1">Tu beate Katherine</l>
          <l n="2">nobis da consorcium</l>
        </lg>
      </div>
    </body>
  </text>
</TEI>