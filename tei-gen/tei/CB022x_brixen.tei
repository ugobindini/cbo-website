<TEI>
  <teiHeader></teiHeader>
  <text>
    <body>
      <div type="poem">
        <lg type="strophe" n="I">
          <l n="1">Hac in die laudes pie</l>
          <l n="2">celi iungant armonie</l>
          <l n="3">plausus et tripudia.</l>
        </lg>
        <lg type="strophe" n="II">
          <l n="1">Qua conscendit ad divina</l>
          <l n="2">Christi sponsa Katherina</l>
          <l n="3">sublimi victoria.</l>
        </lg>
        <lg type="strophe" n="III">
          <l n="1">Virgo dolens christianos</l>
          <l n="2">a profanis ut profanos</l>
          <l n="3">subici martyrio.</l>
        </lg>
        <lg type="strophe" n="IV">
          <l n="1">Christum palam confitetur</l>
          <l n="2">neque super hoc veretur</l>
          <l n="3">obponi Maxencio.</l>
        </lg>
        <lg type="strophe" n="V">
          <l n="1">Cuius victus documentis</l>
          <l n="2">et conclusus argumentis</l>
          <l n="3">querit adiutoria.</l>
        </lg>
        <lg type="strophe" n="VI">
          <l n="1">Grecos querit oratores</l>
          <l n="2">et in Grecis meliores</l>
          <l n="3">hic surgunt litigia.</l>
        </lg>
        <lg type="strophe" n="VII">
          <l n="1">Ad certamen accersitur</l>
          <l n="2">locus datur disputatur</l>
          <l n="3">subcumbit rethorica.</l>
        </lg>
        <lg type="strophe" n="VIII">
          <l n="1">Virgo gaudet rex inflatur</l>
          <l n="2">credit et martirizatur</l>
          <l n="3">turba phylosophyca.</l>
        </lg>
        <lg type="strophe" n="IX">
          <l n="1">Virgo decus puellare</l>
          <l n="2">virgo proles regia</l>
          <l n="3">formae comprovincialies</l>
          <l n="4">vincens elegancia.</l>
        </lg>
        <lg type="strophe" n="X">
          <l n="1">Tua stet in dicione</l>
          <l n="2">res imperatoria</l>
          <l n="3">tantum deis non detractes</l>
          <l n="4">dare sacrificia.</l>
        </lg>
        <lg type="strophe" n="XI">
          <l n="1">Ad hec virgo dic Maxenti</l>
          <l n="2">quid dixisti bestia</l>
          <l n="3">nescit verus declinari</l>
          <l n="4">deus per pluralia.</l>
        </lg>
        <lg type="strophe" n="XII">
          <l n="1">Unde si diis plura tuis</l>
          <l n="2">das articularia</l>
          <l n="3">miser a divinitate</l>
          <l n="4">transis ad demonia.</l>
        </lg>
        <lg type="strophe" n="XIII">
          <l n="1">Resipisce resipisce</l>
          <l n="2">veritatis viam disce</l>
          <l n="3">Christo te concilia.</l>
        </lg>
        <lg type="strophe" n="XIV">
          <l n="1">Cecus ceca veneraris</l>
          <l n="2">falsus falsa deprecaris</l>
          <l n="3">similis similia.</l>
        </lg>
        <lg type="strophe" n="XV">
          <l n="1">Rex ad ista pertubatur</l>
          <l n="2">furit frendet stomachatur</l>
          <l n="3">latrat exit hominem.</l>
        </lg>
        <lg type="strophe" n="XVI">
          <l n="1">Rota fieri mandatur</l>
          <l n="2">paganorum dum rotatur</l>
          <l n="3">sternit multitudinem.</l>
        </lg>
        <lg type="strophe" n="XVII">
          <l n="1">Hinc hinc maga rapiatur</l>
          <l n="2">hinc venefica trahatur</l>
          <l n="3">ad squalorem carceris.</l>
        </lg>
        <lg type="strophe" n="XVIII">
          <l n="1">Assunt mox apparitores</l>
          <l n="2">mox laniste mox tortores</l>
          <l n="3">iussa complent sceleris.</l>
        </lg>
        <lg type="strophe" n="XIX">
          <l n="1">Virgo constans decollatur</l>
          <l n="2">pro cruore derivatur</l>
          <l n="3">lac ab eius corpore</l>
        </lg>
        <lg type="strophe" n="XX">
          <l n="1">Sponsa sponso sit unitur</l>
          <l n="2">corpus Syria sepelitur</l>
          <l n="3">angelorum opere</l>
        </lg>
        <lg type="strophe" n="XXI">
          <l n="1">Tibi Christe sit perhennis</l>
          <l n="2">decus et imperium.</l>
        </lg>
        <lg type="strophe" n="XXII">
          <l n="1">Tu beate Katherine</l>
          <l n="2">nobis da consorcium.</l>
        </lg>
      </div>
    </body>
  </text>
</TEI>