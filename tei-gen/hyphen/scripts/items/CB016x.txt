Ingressus Pilatus.

Venite post me, faciam vos piscatores hominum.

Domine, quid vis hec faciemus et ad tuam voluntatem protinus adimplemus.

Domine Iesu fili David miserere mei.

Quid vis ut faciam tibi?

Domine tantum ut videam.

Respice : fides enim tua salvum te fecit.

Zachee festinans descende, quia hodie in domo tua oportet me manere.

Domine, si quid aliquem defraudavi, reddo quadruplum.

Quia hodie huic domui salus facta est, eo quod et tu sis filius Abrahe.

Cum

Pueri Hebreorum.

Gloria laus.

Rabi, quod interpretatur magister, peto ut mecum hodie velis manducare.

Fiat ut petisti.

Ite cicius, preparate sedilia ad mense convivia, ut sint placencia.

Mundi delectatio
dulcis est et grata
eius conversatio,
suavis et ornata.
Mundi sunt delicie
quibus estuare volo
nec lasciviam eius devitare.
Pro mundano gaudio
vitam terminabo
bonis temporalibus
ego militabo.
Nil curans de ceteris
corpus procurabo
variis coloribus
illud perornabo.

Michi confer venditor species emendas,
pro multa pecunia tibi iam reddenda,
si quid habes insuper odoramentorum
nam volo perungere corpus hoc decorum.

Ecce merces optime prospice nitorem
hec tibi conveniunt ad vultus decorem
hec sunt odorifere quas si conprobaris
corporis fragrantiam omnen superabis.

Chramer gip die varwe mier
div min wengel roete
da mit ich di iungen man
an ir danch der minnenliebe noete.

Seht mich an iungen man
lat mich ev gevallen.

Minnet tugentliche man
minnekliche vrawen,
minne tuot ev hoech gemut
vnde lat evch in hoehen eren schauven.

Seht mich an iunge man

Wohl dir werlt daz du bist also vreudenreiche.
Ich wil dir sin vndertan durch dein liebe immer sicherlichen.

Seht mich an

O Maria Magdalena
nova tibi nuntio:
Symonis hospicio
hic sedens convivatur
Iesus ille Nazarenus
gratia virtute plenus,
qui relaxat peccata populi;
hunc turbe confitentur
salvatorem seculi.

Mundi delectatio.

Wol dan minneklichev chint,
schawe wier chrame,
chauf wier di virwe da
di vns mache schoene unde wolgetane,
er muez sein sorgen vri
der da minnet mier den leip.

Chramer gip di varwe mier.

Ich gig ev varwe, deu ist guöt,
dar zuoe lobelich
dev eu machet reht schoene
unt dar zuoe uil reht wnnechliche,
nempt si hin, hab ir si,
ir ist niht geleiche.

O Maria Magdalena

Mundi delectatio.

Heu vita preterita, vita plena malis,
fluxus turpitudinis, fons exsicialis.
Heu, quid agam misera, plena peccatorum,
que polluta polleo sorde viciorum.

Dico tibi gaudium est angelis dei, super una peccatrice penitentiam agente.

Hinc ornatus seculi vestium candores,
protinus a me fugite turpes amatores,
ut quid nasci volui que sum defedanda
et ex omni genere criminum notanda.

Dic tu mercator nobis iuvenis
hoc ungentum si tu vendideris,
dic precium pro quanto dederis,
heu, quantus est noster dolor.

Hoc ungentum si multum cupitis
unum auri talentum dabitis,
aliter nusquam portabitis obtimum est.

Accessit ad pedes.

Ibo nunc ad medicum turpiter egrota
medicinam postulans lacrimarum vota
huic restat ut offeram et cordis plangores
qui cunctos ut audio sanat peccatores.

Si hic esse propheta sciret utique que et qualis illa esset que tangit eum, quia peccatrix est.

Ut quid perditio hec? Potuit enim hoc venundari multo et dari pauperibus.

Quid molesti estis huic mulieri? Opus bonum operata est in me.

Symeon, habeo tibi aliquid dicere.

Magister dic.

Debitores habuit quidam creditorum
duos quibus credidit spe denariorum
hic quingentos debuit alter quinquagenos
sed eosdem penitus fecerat egenos;
cum nequirent reddere totum relaxavit
quis eorum igitur ipsum plus amavit.

Estimo quod ille plus cui plus donavit.

Tua sic sententia recte iudicavit.

fides tua salvum te facit, vade in pace.

Awe auve daz ich ie wart geborn;
han ich uerdient gotes zorn,
der mier hat geben sele vnde leip;
awe ich vil unselaeich wïp.
Owe, awe, daz ich ie wart geborn,
suvenne mich erwechet gotes zorn.
Wol uf ir gûetem man vnde wip,
got wil rihten sele vnde leip.

Phariseus iste fontem misericordie conabatur obstruere.

Lazarus amicus noster dormit, eamus, et a somno resuscitemus eum.

Lazare veni foras.

O pontifices, o viri magni consilii, Iesum volo vobis tradere.

O Iuda, si nobis Iesum iam tradideris, triginta argenteis remuneraberis.

Iesum tradam credite,
rem promissam michi solvite;
turbam mecum dirigite,
Iesum caute deducite.

Iesum tradas propere
hanc turbam tecum accipe
et procede viriliter
Iesum trade velociter.

Quemcumque osculatus fuero, ipse est, tenete eum.

Dormite iam et requiescite.

Tristis est anima mea usque ad mortem sustine

Pater, si fieri potest, transeat a me calix iste; spiritus quidem promptus est, caro autem infirma: fiat voluntas tua.

Symon, dormis? Non potuisti una hora vigilare mecum. Manete hic donec vadam et orem.

Pater, si non potest hic calix transire nisi bibam illum, fiat volumtas tua.

Una hora non potuistis vigilare mecum, qui exhortabamini pro me, vel vitam non videtis, quomodo non dormit, set festinat tradere me Iudeis.
Surgite, eamus.
Ecce appropinquat qui me traditurus est.

Quem queritis?

Iesum Nazarenum.

Ego sum.

Quem queritis?

Iesum Nazarenum.

Dixi vobis quia ego sum.

Si ergo me queritis sinite hos abire.

Ave Rabbi.

Tanquam ad latronem existis cum gladiis et fustibus comprehendere me,

Collegerunt pontifices

Quid facimus, quia hic homo multa signa facit? Si dimittimus eum sic, omnes credent in eum.

Expedit vobis ut unus moriatur homo pro populo et non tota gens pereat.

Ab ipso ergo die cogitaverunt etc.

Solvite templum hoc et post triduum reedificabo illud.

Quam accusationem affertis adversus hominem istum?

Si non fuisset hic malefactor non tibi tradidissemus eum.

Accipite eum vos et secundum legem vestram iudicate eum.

Nobis non licet interficere quemquam.

Homo Galileus es.

Quem te ipsum facis?

Nullam causam mortis invenio in homine isto.

Reus est mortis.

Tu es rex Iudeorum?

Tu dicis quia rex sum.

Gens tua et pontifices tui tradiderunt te michi.

Regnum meum non est de hoc mundo.

Ergo quem te facis?

Quid faciam de Iesu Nazareno?

Crucifigatur.

Corripiam ergo illum et dimittam.

Ave rex Iudeorum.

Prophetiza quis est qui te percussit?

Ecce homo.

Crucifige. Crucifige eum.

Accipite eum vos et crucifigite. Nullam causam invenio in eo.

Si hunc dimittis non es amicus Cesaris.

Unde es tu?

Michi non loqueris?

Nescis quia potestate habeo crucifigere te et potestatem dimittere te?

Non haberes in me potestatem nisi desuper tibi datum fuisset.

Regem vestrum crucifigam?

Crucifigatur quia filium dei se fecit.

Innocens ego sum a sanguine huius; vos videritis.

Penitet me graviter, quod istis argenteis Christum vendiderim.

Resumite vestra, resumite: mori volo et non vivere, suspendi supplicio volo perdere.

Quid ad nos, Iuda Scariotys? Tu videris.

Filie Ierusalem, nolite flere super me, set super vos ipsas.

Iesus Nazarenus rex Iudeorum.

Regem non habemus nisi Cesarem.

Quod scripsi scripsi.

Awe awe mich hiüt unde immer we,
awe wie sihe ich nu an
daz liebiste chint daz ie gewan
ze dirre werlde ie dehain wip
awe mines shoene chindes lip.

Den sihe ich iemerlichen an
lat iuch erbarmen wip unde man,
lat iwer ougen sehen dar
unde nemt der marter rehte war.

Wart marter ie so iemerlich
unde also rehte angestlich
nu merchet marter not unde tot
unde al den lip von blûte rot.

Lat leben mir daz chindel min
unde toetet mich die muter sin
Mariam mich vil armez wip
zwiv sol mir leben unde lip.

Flete fideles anime,
flete sorores optime,
ut sint multiplices
dolores indices
planctus et lacrime.
Fleant materna viscera
Marie matris vulnera
materne doleo
que dici soleo
felix puerpera.
Triste spectaculum
crucis et lancee
clausum signaculum
mentis virginee
profunde vulnerat
hoc est quod dixerat
quod prophetaverat
felix prenuntius ;
hic ille gladius
qui me transverberat.

Mi Iohannes planctum move
plange mecum fili nove
fili novo federe
matris et matertere
tempus est lamenti
immolemus intimas
lacrimarum victimas
Christo morienti.

Planctus ante nescia

Mi Iohannes

O Maria tantum noli
lamentare tuo proli
sine me nunc plangere
que vitam cupis cedere.

Mulier, ecce filius tuus.

Ecce mater tua.

Sitio.

Consummatum est.

Ich wil im stechen ab daz herze sin,
daz sich ende siner marter pin.

Et inclinato capite emittat spiritum.

Vere filius dei erat iste.

Dirre ist des waren gotes sun.

Er hat zeichen an mir getan,
wan ich min sehen wider han.

Elyam vocat iste. Eamus et videamus si Elyas veniens liberet eum an non?

Si filius dei es, descende de cruce.

Alios salvos fecit, se ipsum non potest salvum facere?