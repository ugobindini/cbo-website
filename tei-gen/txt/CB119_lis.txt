Dulce solum natalis patrie,
domus joci, thalamus gracie,
vos relinquam aut cras aut hodie,
periturus amoris rabie.

Vale tellus, valete socii,
quos benigno favore colui,
et me nostri consortem studii
deplangite, qui vobis perii!

Quot sunt flores in Yblis vallibus
et quot Todna  vestitur frondibus
et quot natant  pisces equoribus,
tot habundat amor doloribus.

Igne novo Veneris saucia
mens, que prius non novit talia.
Ut testantur vera proverbia :
‘ubi amor, ibi miseria’.
