Dulce solum natalis patrie,
domus joci, talamus gratie,
vos relinquam aut cras aut hodie,
periturus amoris rabie.
Exul...

Vale tellus, valete socii,
quos benigno favore colui,
et me dulcem consortem studii
deplangite, qui vobis perii!
Igne...

Igne novo Veneris saucia
mens, que prius non novit talia.
Testantur vera proverbia:
‘ubi amor, ibi miseria’.
Gravis...

Quot sunt apes in Yble vallibus,
quot Dodona vestitur frondibus
aut quot pisces natant equoribus,
tot habundat amor doloribus.