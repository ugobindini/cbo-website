Tellus flore vario vestitur
et veris presentia sentitur,
phylomena d√∫lciter	modulans auditur;
sic hyemis sevicia finitur

Rubent gene, coma disgregata
frontem cedit parum inclinata,
tota ridet facies.		felix et beata,
que tantis est virtutibus ornata!

Gracilis sub cingulo de more,
ista vincit balsamum odore.
felix, qui cum virgine 	fruitur sopore:
hic deis adequabitur honore!

Distant supercylia decenti
et equali spacio ridenti.
os invitat osculum	simile poscenti.
subveni, mi domina, cadenti!

Vulneratus nequeo sanari,
nulla vite poterit spes dari
nisi me pre ceteris 	velis consolari,
que cuncta vincis forma speciali!
