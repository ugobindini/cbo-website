Lugeamus omnes in Decio,
diem festum deplorantes
pro dolore omnium lusorum:
de quorum nuditate gaudent Decii
et collaudant filium Bachi.

Maledicant Decio in omni tempore,
semper fraus eius in ore meo.
Fraus vobis.
Tibi leccatori.

Landrus autem erat
plenus pecunia et fenore,
et faciebat dampna magna
in loculis
accomodans singulis
prout cuiusque
vestimenta valebant.

Iacta cogitatum tuum in Decio,
et ipse te destruet.

Dum clamarem ad Decium
exaudivit vocem meam
et eripuit vestem meam
a lusoribus iniquis.

Alleluia

Mirabilis vita
et laudabilis nichil.

Victime novali çynke ses
immolent Deciani.
Ses çinke abstraxit vestes
equum, cappam et pelles
abstraxit confestim
a possessore.
Mors et sortita duello
conflixere mirando;
tandem tres Decii
vicerunt illum.
Nunc clamat : «O Fortuna,
quid fecisti pessima?
Vestitum cito nudasti
et divitem egeno coequasti.
Per tres falsos testes
abstraxisti vestes.
Ses çinke surgant, spes mea,
precedant cito in tabulea!»
Credendum est magis soli
ses çinke quatter veraci
quam dri tus es ictu fallaci.
Scimus iustos abstraxisse
vestes lusoribus vere
tu nobis victor ses, miserere!

Loculum humilem
salvum facies, Decie,
et oculos lusorum
erue, Decie.
Humiliate vos, avari,
ad maledictionem.

Oremus.

Pereat!

Pereat.

Mirabantur omnes inter se,
quod Decius abstraxerat
cuilibet vestes.



