O mi dilectissima,
vultu serenissima
et mente legis sedula
ut mea refert littera.

Manda liet,|manda liet!
Min geselle chumet niet!

«Que est hec puellula,»
dixi, «tam precandida,
in cuius nitet facie
candor cum rubedine?

Vultus tuus indicat
quanta sit nobilitas
que in tuo pectore
lac miscet cum sanguine.

Que est puellula
dulcis et suavissima?
Eius amore caleo
quod vivere vix valeo.

Circa mea pectora
multa sunt suspiria
de tua puchritudine
que me ledunt misere.

Tui lucent oculi
sicut solis radii,
sicut splendor fulguris
qui lucem donat tenebris.»

Vellet deus, vellent dii
quod mente proposui:
ut eius virginea
reserassem vincula!
